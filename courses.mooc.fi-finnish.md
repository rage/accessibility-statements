Saavutettavuusseloste
=====================

Tämä on MOOC-oppimisympäristön (<https://courses.mooc.fi/>) saavutettavuusseloste, jota on päivitetty viimeksi 17.6.2025.

Verkkosivustoa koskee laki digitaalisten palvelujen tarjoamisesta. Lain mukaan julkisten verkkopalvelujen on oltava saavutettavia, eli kaikilla tulee olla tasavertaiset mahdollisuudet käyttää verkkopalveluja.

Palvelun saavutettavuus
-----------------------

MOOC-verkko-oppimisympäristö vastaa suurilta osin vaatimuksia. Verkkopalvelu ei ole vielä kaikilta osin [Lain digitaalisten palvelujen tarjoamisesta (306/2019)](https://www.finlex.fi/fi/laki/alkup/2019/20190306) vaatimusten mukainen.

Ulkoinen toimija teki palvelun saavutettavuustestauksen toukokuussa 2025. Olemme korjanneet tähän mennessä osan saavutettavuuteen liittyvistä puutteista. Jäljellä olevat saavutettavuuteen liittyvät puutteet on listattu alla.

Sisällöt tai toiminnot, jotka eivät ole vielä saavutettavia (WCAG-onnistumiskriteerien kerrottu suluissa)
---------------------------------------------------------------------------------------------------------

### Yleistä

-   Valintaruudut: valittujen valintaruutujen kontrasti on liian heikko. (WCAG 1.4.1, 1.4.11)

-   Sisällön kieli: Ohjelmallinen kieli ei vastaa kaikin paikoin sisällön luonnollista kieltä. (WCAG 3.1.2)

-   Tuki kapeille ruuduille: Kaikki sisältö ei mukaudu 320px leveään selainikkunaan ilman sivuttaissuuntaista vieritystä. (WCAG 1.4.10)

-   Sivuotsikot: Sivuotsikko (title) ei aina ole yksilöllinen tai kuvaa aktiivisen sivun sisältöä. (WCAG 2.4.2)

-   Sivulta toiselle siirtyminen: Ruudunlukijalla ei aina saa palautetta, kun siirrytään sivulta toiselle. (WCAG 1.3.1)

### Sivuston ominaisuudet

-   Kehitä materiaalia -toiminnon käyttäminen ei ole mahdollista näppäimistöllä tai apuvälineillä. (WCAG 2.1.1)

-   Alaviitteitä ei pysty avaamaan tai käyttämään näppäimistöllä tai ruudunlukijalla. (WCAG 1.3.1, 2.1.1). Alaviitteet aukeavat sisällön päälle, mutta niitä ei voi sulkea liikuttamatta osoitinta. (WCAG 1.4.13)

-   Vertais- ja itsearviointia ei voi täyttää pelkällä näppäimistöllä tai ruudunlukijalla. (WCAG 2.1.1) Valittua arvoa ei voi havaita ohjelmallisesti. (WCAG 1.3.1). Kommenttikentän nimilappua ei ole liitetty ohjelmallisesti kenttään. (WCAG 1.3.1, 4.1.2) Vertaisarvioinnin edistymispalkki ei skaalaudu kapeille näytöille. (WCAG 1.4.10)

-   Sisäänkirjautumislomakkeen virheilmoituksia ei lueta ruudunlukijalla. (WCAG 4.1.3). Sivun linkeissä on riittämätön kontrasti. (1.4.3)

-   Palautteenantotoiminnossa näppäinkohdistimen kontrasti on riittämätön. (WCAG 1.4.11) Kohdistus ei siirry loogisesti, kun palautteenantodialogi avautuu. (WCAG 2.4.3) Dialogi ei mukaudu kapealle ruudulle. (WCAG 1.4.10)

-   Onnittelu- ja sertifikaatinluontitoiminnossa on joitakin saavutettavuusongelmia: linkin saavutettava nimi ei vastaa näkyvää tekstiä (WCAG 2.5.3), otsikkorakenne ei ole täysin looginen (WCAG 1.3.1), tekstin kontrasti on paikoin riittämätön (WCAG 1.4.3). Sertifikaatista puuttuu sen sisältöä vastaava tekstivastine (WCAG 1.1.1, 1.4.5)

-   Chatbotissa ruudunlukijalla ei saa palautetta dialogin avautumisesta tai uusista viesteistä (WCAG 1.3.1, 4.1.3). Omia viestejä ei ole erotettu ohjelmallisesti botin viesteistä (WCAG 1.3.1). Tekstin ja käyttöliittymän kontrastissa on puutteita. (WCAG 1.4.3, 1.4.11)

-   Ylätunnisteen käyttäjävalikon saavutettava nimi ei vastaa aina sen tilaa, eikä sen tilaa ole merkitty ohjelmallisesti (WCAG 1.3.1, 4.1.2). Valikossa on sisäkkäisiä painikkeita ja linkkejä (WCAG 1.3.1). Valikon tekstien kontrasti on hieman liian pieni. (WCAG 1.4.3)

-   Rekisteröitymislomakkeessa on puutteita tekstikenttien kontrastissa (WCAG 1.4.11), elementtiryhmien nimeämisessä (WCAG 1.3.1) sekä pakollisten kenttien merkinnöissä (WCAG 3.3.2).

-   Kielivalikon tilaa ei ole merkitty ohjelmallisesti. (WCAG 1.3.1, 4.1.2)

-   Kurssilistan linkkien saavutettava teksti ei vastaa niiden näkyvää tekstiä. Kaikki informaatio ei ole saatavilla apuvälineillä. (WCAG 2.5.3)

-   Kieliasetusten vaihtaminen kurssivalikosta vaihtaa kielen välittömästi, mutta ohjelmallinen kieli ei päivity. (WCAG 3.1.2)

-   Hakudialogissa apuvälineet eivät saa tietoa dynaamisesti näytettävistä hakutuloksista. (WCAG 1.3.1). Ylätunnisteen hakupainikkeen tekstivastine "Selaa sivuja" voi olla ruudunlukijoiden käyttäjille harhaanjohtava. (WCAG 1.1.1)

-   Ilmoittamistoiminnon radiopainikeryhmää ei ole merkitty ohjelmallisesti. (WCAG 1.3.1). Kuvaus-kentässä ei ole aina näkyvää nimilappua tai ohjelmallisesti luettavaa saavutettavaa nimeä. (WCAG 3.3.2, 4.1.2)

### Sisältölohkot

-   Sivuaudio: sivun kuuntelutoimintoa ei voi käyttää ruudunlukijalla (WCAG 4.1.2). Kohdistus ei siirry audiosoittimeen sen käynnistymisen jälkeen. (WCAG 2.4.3)

-   Kääntökorttien sisällöt eivät ole saavutettavia apuvälineillä eikä näppäimistöllä (WCAG 1.3.1, 2.1.1). Korttien käyttöliittymätekstin kontrasti on alhainen. (WCAG 1.4.3). Sisältö ei mukaudu kapeille ruuduille. (WCAG 1.4.10)

-   Sanastovihjeet eivät ole saavutettavia näppäimistöllä eikä ruudunlukijalla. (WCAG 1.3.1, 2.1.1). Vihjeet peittävät muuta sisältöä mutta ne eivät ole suljettavissa siirtämättä kursoria. (WCAG 1.4.13)

-   Laajennettavat osiot eivät toimi näppäimistöllä tavanomaisella tavalla. (WCAG 2.1.1). Avauspainikkeista puuttuu saavutettava nimi. (WCAG 4.1.2)

-   Painikkeissa ja tiedostonlatauslohkoissa on sisäkkäisiä linkkejä ja painikkeita, mikä voi olla apuvälinekäytössä hämmentävää. Tiedostolinkkejä edeltää tyhjä näkymätön linkki, jolloin ruudunlukijat lukevat yleensä koko tiedostonimen. (WCAG 1.3.1)

-   Terminologia-lohkoja ei ole otsikoitu semanttisesti oikein. (WCAG 1.3.1)

-   Lukujen ja kurssien edistymistä kuvaavien osioiden tulkinta ei ole kaikin osin saavutettava apuvälinekäyttäjille tai käyttäjille, joilla on värinäön rajoitteita. (WCAG 1.3.1, 1.4.1)

-   Kurssien sisällysluetteloiden ohjelmallinen otsikkorakenne ei täysin vastaa niiden visuaalista hierarkiaa. (WCAG 1.3.1)

-   Kirjoittajat-osion otsikkohierarkia ei vastaa visuaalista hierarkiaa. (WCAG 1.3.1)

-   Lukujen pääkuvan ja sen päällä olevan tekstin kontrasti ei ole aina riittävä. (WCAG 1.4.3)

-   Kuvaelementtien ohjelmallinen rakenne on osin virheellinen ja voi haitata kuvatekstien tulkintaa apuvälineillä. (WCAG 1.3.1)

### Tehtävätyypit

-   Tehtävätyypeille yhteisiä saavutettavuuspuutteita:

    -   Jos otsikon tekstin koko on alle 24px, valkoinen/violetti-väriyhdistelmä ei täytä kontrastivaatimuksia (kontrasti on alle 4.5:1) (WCAG 1.4.3).

    -   Pidemmät otsikot menevät muiden sisältöjen päälle kapeilla näytöillä (WCAG 1.4.10).

    -   Joissakin tehtävätyypeissä otsikkotasojen järjestystä ei ole noudatettu (WCAG 1.3.1). Tämä vaikeuttaa sisällön hahmottamista ruudunlukijalla.

    -   Koristeellisia kuvakkeita (Yritykset, Pisteet) ei ohiteta kaikilla ruudunlukijoilla (esim. macOS VoiceOver/Safari) (WCAG 1.1.1).

    -   Joissakin tehtävätyypeissä on nimeämätön iframe-elementti sisällön ympärillä (WCAG 4.1.2). Mobiililaitteilla TalkBack-ruudunlukija kohdistaa näihin elementteihin, kun käyttäjä siirtyy eteen- tai taaksepäin.

    -   Kun käyttäjä painaa Lähetä-painiketta eri tehtävätyypeissä, ruudunlukija ei anna palautetta (WCAG 4.1.3).

-   Valitse N vastausta: painikkeiden tila (valittu/ei valittu) ei ole ohjelmallisesti havaittavissa. (WCAG 1.3.1) Tilan havaitseminen on vaikeaa käyttäjille, joilla on värinäön rajoitteita. (WCAG 1.4.1)

-   Monivalintatehtävät: Painikkeiden tilan havaitseminen on vaikeaa käyttäjille, joilla on värinäön rajoitteita. (WCAG 1.4.1) Kysymyksiä ja painikkeita ei ole ryhmitelty ohjelmallisesti. Pudotusvalikoiden nimilappuja ei ole kytketty ohjelmallisesti. (WCAG 1.3.1)

-   Essee-tehtävässä nimilappua ei ole kytketty ohjelmallisesti tekstikenttään. (WCAG 1.3.1) Tekstikenttä erottuu heikosti taustasta (WCAG 1.4.11) Sallitun merkkimäärän ylittymisestä ei ilmoiteta ruudunlukijoille (WCAG 4.1.3)

-   Täydennystehtävien tekstikenttiä ei ole nimetty kuvaavasti niin, että niiden yhteys ympäröivään virkkeeseen kävisi ilmi apuvälineillä. (WCAG 1.3.1)

-   Tekstin korostustehtävissä valitun tekstin kontrasti ympäristöön nähden on liian alhainen (WCAG 1.4.1, 1.4.11)

-   Arviointiasteikkotehtävissä valintapainikkeilta puuttuu kohdistuksen ilmaisin. (WCAG 2.4.7) Valintapainikkeet erottuvat myös heikosti taustasta. (WCAG 1.4.11) Tekstikenttien nimilappuja ei ole kytketty niihin ohjelmallisesti. (WCAG 1.3.1)

-   Aikajanatehtävät eivät skaalaudu hyvin kapeille näytöille. (WCAG 1.4.10) Tehtävissä käytettyjen pudotusvalikoiden kontrasti on liian alhainen. (WCAG 1.4.11) Tehtyjen valintojen poistopainikkeiden nimi on kaikissa sama, mikä voi vaikeuttaa oikean valinnan tekemistä apuvälineille. (WCAG 1.3.1)

-   Tehtävissä, jossa valitaan virkkeeseen sopiva sana pudotusvalikosta, oikeita ja vääriä vastauksia merkitään ikoneilla, joiden kontrasti taustaan ei ole riittävä. (WCAG 1.4.11)

-   Suljetuissa kysymyksissä tekstikenttien kontrasti on liian pieni taustaan nähden (WCAG 1.4.11). Jos annettu vastaus on virheellinen, vastauksen antaminen uudelleen on hankalaa apuvälineillä, koska kentän saavutettava nimi muuttuu. (WCAG 1.3.1, 2.5.3)

-   Matriisitehtävissä lukujen syöttämiseen tarkoitettujen tekstikenttien saavutettavat nimet eivät vastaa matriisin oikeita indeksejä. (WCAG 1.3.1) Matriisitaulukon erotinviivat ovat liian heikot. (WCAG 1.4.11) Kentistä puuttuu näkyvä kohdistusilmaisin. (WCAG 2.4.7) Matriisin syötekentistä puuttuu näkyvä ohjeistus. (WCAG 3.3.2)

Saavutettavuuden parantaminen
-----------------------------

Pyrimme parantamaan verkkopalvelun saavutettavuutta. Pyrimme korjaamaan kriittiset saavutettavuusongelmat vuoden 2025 aikana, ja muut vuoden 2026 aikana.

Palaute ja yhteystiedot
-----------------------

Voit antaa saavutettavuuspalautetta sähköpostitse <mooc@helsinki.fi>. Otsikoi viestisi (Saavutettavuuspalautetta) ja kerro viestissäsi, mistä sivusta ja millaisesta ongelmasta on kyse. Vastauksessa voi mennä 14 päivää. Courses.mooc.fi-verkkosivujen saavutettavuudesta ja palautteen käsittelystä vastaa MOOC-keskus.

Täytäntöönpanomenettely
-----------------------

Jos et ole tyytyväinen saamaasi vastaukseen tai et saa vastausta lainkaan kahden viikon aikana, [voit tehdä ilmoituksen valvovalle viranomaiselle](voit%20tehdä%20ilmoituksen%20valvovalle%20viranomaiselle.). Sivulla kerrotaan tarkasti, miten ilmoituksen voi tehdä ja miten asia käsitellään.

Valvontaviranomaisen yhteystiedot
---------------------------------

Liikenne- ja viestintävirasto Traficom

Digitaalisen esteettömyyden ja saavutettavuuden valvontayksikkö

[www.saavutettavuusvaatimukset.fi](http://www.saavutettavuusvaatimukset.fi)

<saavutettavuus@traficom.fi>

puhelinnumero vaihde 029 534 5000
